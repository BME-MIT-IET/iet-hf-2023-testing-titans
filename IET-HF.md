# Világtalan virológusok világa

A ,,Világtalan virológusok világa'' egy olyan kaland-fantasy játék,
mely a jelenkort érintő világjárvány témaköréből kiragadott elemeket tartalmaz.
A projekt célja a téma játékos formában történő feldolgozása.

A játékban a felhasználók virológusokként játszhatnak, akiknek a feladata genetikai kódokat kutatni és összegyűjteni.
A cél az, hogy a játék során minél gyorsabban megtalálják az összes genetikai kódot.
A virológusok felszerelést gyűjthetnek, készíthetnek ágenseket és interakcióba léphetnek egymással.

A játék csak offline módban játszható, számítógépről helyben futtatható,
és bár nem támogatja a hálózati multiplayert, lehetőséget nyújt arra,
hogy több felhasználó egyszerre játszhasson vele.
Így a játékosok egymással versenghetnek a genetikai kódok felfedezése során.